I"EY<p>“Trento è adesso Capitale europea e italiana del volontariato. Un riconoscimento alla cultura della sua gente, alle esperienze attuali di solidarietà e di partecipazione che continuano a sostenere la crescita della comunità”. In questo articolo andiamo ad analizzare che cosa significa Trento Capitale, quali sono i suoi obiettivi, il sistema di governance, bandi per finanziamenti, come tu puoi partecipare e la mia esperienza personale.</p>

<!--more-->

<hr />

<h1 id="trento-capitale">Trento Capitale</h1>

<blockquote>
  <p>“Trento è adesso Capitale europea e italiana del volontariato. Un riconoscimento alla cultura della sua gente, alle esperienze attuali di solidarietà e di partecipazione che continuano a sostenere la crescita della comunità.” - Sergio Mattarella</p>
</blockquote>

<p>Con queste parole, il 3 febbraio 2024, il presidente della Repubblica Sergio Mattarella inaugura Trento Capitale Europea del Volontariato. E’ il risultato di un lungo percorso di ascolto e di partecipazione da parte di tutti gli attori che operano nel territorio Trentino e dimostra la forza delle sue comunità, dove nelle valli la solidarietà si conserva ancora forte e viva. Ma soprattutto è una grande opportunità per il futuro, per rendere la città un laboratorio di idee e iniziative solidali, partecipate e sostenibili.</p>

<figure class="image-card width-wide caption">
  <img src="/images/capitale/gente-felice.jpg" alt="Gente Felice" />
  
  <figcaption class="caption-text">#gentefelice è lo slogan della campagna pubblicitaria di Trento Capitale che per tutto l'anno decorerà la città, azzardando a sostenere che chi fa volontariato è anche più felice</figcaption>
  
</figure>

<hr />

<h1 id="una-dimensione-diversa">Una dimensione diversa</h1>

<blockquote>
  <p>“Il volontariato esprime una visione del mondo, quella della <strong>indivisibilità della condizione umana</strong>. Una visione che pone in primo piano la <strong>persona</strong>, l’integralità della sua vita, il suo pieno diritto a essere parte attiva della comunità.” - Sergio Mattarella</p>
</blockquote>

<p>Citando la professoressa Ericka Costa: “La nostra società non si fonda unicamente su rapporti di scambio razionali in cui ogni attore tende a massimizzare il profitto o il proprio interesse, né su un’efficiente programmazione pubblica delle spese per garantire i servizi. <strong>Esiste una dimensione, che potremmo definire ‘comunitaria’, che non risponde a queste dinamiche: tra cui il volontariato</strong>”. E’ su questa dimensione che si costruisce un tessuto sociale “costruttivo di tipo dialogico” essenziale, ma che viene spesso trascurato e non valorizzato abbastanza. <strong>Trento Capitale è il momento per lanciare questa dimensione ed è l’opportunità per tutti noi di entrare a far parte della comunità in un’ottica di solidarietà</strong>.</p>

<figure class="image-card width-wide caption">
  <img src="/images/capitale/trento-capitale.jpg" alt="Trento Capitale" />
  
  <figcaption class="caption-text">La grafica ufficiale di Trento Capitale Europea del Volontariato</figcaption>
  
</figure>

<hr />

<h1 id="i-7-obiettivi-del-volontariato">I 7 obiettivi del volontariato</h1>

<blockquote>
  <p>“I sogni non sono illusioni. Sono l’orizzonte a cui guardano coloro che nutrono speranza, per vivere la realtà con passione e per coltivare il desiderio di renderla più umana e più giusta.” - Sergio Mattarella</p>
</blockquote>

<p>La nomina a Capitale è stata vinta il 10 Dicembre 2022 quando il CSV del Trentino ha presentato un programma curato e sistematico, individuando 7 obiettivi e linee strategiche per i prossimi 5 anni, attraverso le quali ogni realtà del territorio può partecipare alla costruzione di una visione comune.</p>

<p>I 7 obiettivi sono:</p>
<ol>
  <li><strong>Creare Opportunità di crescita personale</strong>: Iniziative che permettono a chi partecipa di acquisire competenze trasversali e/o tecniche.</li>
  <li><strong>Creare opportunità di crescita collettiva</strong>: Iniziative che possono essere considerate un esercizio della cittadinanza attiva portando chi partecipa a sentirsi parte attiva di una comunità.</li>
  <li><strong>Città più vivibili e sostenibili</strong>: Occasioni di sperimentazione per la co-gestione di beni collettivi come esercizio di cittadinanza attiva per la creazione di spazi inclusivi.</li>
  <li><strong>Co-costruire politiche pubbliche</strong>: Attraverso l’ascolto attivo dei cittadini e delle cittadine, le realtà del volontariato e le comunità attivano risposte a bisogni e desideri con il coinvolgimento della Pubblica Amministrazione con l’obiettivo di indirizzare le politiche.</li>
  <li><strong>Abitare i luoghi</strong>: In sinergia con le istituzioni, si creano opportunità per la trasformazione del territorio per renderlo più vivibile, sicuro e sostenibile, sulla base dei bisogni della popolazione.</li>
  <li><strong>Solidarietà e accoglienza</strong>: Iniziative che supportano i valori di cooperazione, solidarietà e accoglienza, in quanto fattori di sviluppo culturale, politico ed economico in grado di creare comunità più inclusive.</li>
  <li><strong>Valori europei di democrazia e partecipazione</strong>: Iniziative che promuovono i principi europei di solidarietà e accoglienza per un’Europa sempre più coesa e solidale.</li>
</ol>

<figure class="image-card width-wide caption">
  <img src="/images/capitale/csv.jpg" alt="CSV" />
  
  <figcaption class="caption-text">Le anime del CSV Trentino (sono molti di più)</figcaption>
  
</figure>

<hr />

<h1 id="ma-come-funziona">Ma come funziona?</h1>

<blockquote>
  <p>“Il volontariato è libero per definizione; è espressione della libertà di ciascuno.” - Sergio Mattarella</p>
</blockquote>

<p>Abbiamo parlato di quali sono gli obiettivi per Trento Capitale, andiamo ora a vedere il sistema che si è costruito per concretizzarli. Andremo a vedere la governance e come anche tu puoi entrare a far parte di un gruppo di lavoro.</p>

<h2 id="la-governance">La governance</h2>
<p>Il sistema di governance può essere riassunto nella seguente info-grafica:</p>

<figure class="image-card width-wide caption">
  <img src="/images/capitale/governance.jpg" alt="Governance" />
  
  <figcaption class="caption-text">Infografica della governance</figcaption>
  
</figure>

<p>So che può essere difficile da capire alla prima occhiata, ma andiamo a vedere punto per punto quali sono gli attori coinvolti:</p>
<ul>
  <li><strong>Comitato di Scopo</strong>: ha come obiettivo la promozione, anche finanziaria, ed il sostegno in senso lato di tutte le attività ed eventi.</li>
  <li><strong>Cabina di Regia</strong>: si riunisce ogni settimana e organizza, partecipa e ha la responsabilità della facilitazione degli altri incontri di governance. Hai il dovere condiviso di aggiornare il Comitato di Scopo e metterli in condizione di poter adempiere alle proprie responsabilità. La cabina è divisa a sua volta nei seguenti gruppi:
    <ul>
      <li><strong>Gruppo Fundraising</strong> (e rapporti istituzionali)</li>
      <li><strong>Gruppo Partecipazione</strong></li>
      <li><strong>Gruppo Comunicazione</strong></li>
      <li><strong>Accordi Amministrativi</strong></li>
      <li><strong>Grandi eventi</strong></li>
      <li><strong>Study Visits + Congresso CEV</strong></li>
      <li><strong>Gruppo</strong> <strong>Bando</strong></li>
    </ul>
  </li>
  <li><strong>I gruppi di lavoro</strong>: questa è la parte più interessante e voglio dedicarci un’intero sotto-paragrafo.</li>
</ul>

<figure class="image-card width-wide caption">
  <img src="/images/capitale/inaugurazione.jpg" alt="Inaugurazione" />
  
  <figcaption class="caption-text">Mattarella che saluta gli scout durante la cerimonia di inaugurazione di Trento Capitale il 3 febbraio 2024</figcaption>
  
</figure>

<h2 id="i-gruppi-di-lavoro">I gruppi di lavoro</h2>

<blockquote>
  <p>“Com’è meraviglioso che nessuno abbia bisogno di aspettare un solo attimo prima di iniziare a migliorare il mondo.” - Anna Frank</p>
</blockquote>

<p>Uno strumento fondamentale per concretizzare gli obiettivi posti sono i gruppi di lavoro. Ogni gruppo è caratterizzato da un responsabile, degli obiettivi e risultati ben definiti a priori e un’indicazione delle azioni da mettere in campo per raggiungerli.</p>

<p>I gruppi di lavoro possono essere di 3 tipologie:</p>
<ul>
  <li><strong>Interni</strong>: una sola realtà (ad esempio il Comune o il CSV)</li>
  <li><strong>Ristretti</strong>: partecipano solo delle realtà definite</li>
  <li><strong>Aperti</strong>: realtà e persone possono partecipare al gruppo, qui è dove tutti possono contribuire alla visione comune</li>
</ul>

<h3 id="gruppi-di-lavoro-interni-e-ristretti">Gruppi di lavoro interni e ristretti</h3>
<p>Ecco una lista dei gruppi di lavoro interni e ristretti, senza andare nel dettaglio:</p>
<ul>
  <li>Narrativa</li>
  <li>Formazione e scambi nazionali e europei</li>
  <li>Coinvolgimento volontari/e per Capitale</li>
  <li>Banca dati del volontariato</li>
  <li>Vetrina digitale del volontariato</li>
  <li>Piattaforma Matchmaking</li>
  <li>Piattaforma di scambio e d’incontro tra realtà del volontariato</li>
  <li>Riconoscimento competenze trasversali e tecniche</li>
  <li>Volontariato d’impresa</li>
  <li>Modello di Misurazione impatto della Cittadinanza Attiva</li>
  <li>Bilancio sociale di Trento Capitale Europea del Volontariato</li>
  <li>Semplificazione</li>
  <li>Adotta una iniziativa</li>
</ul>

<h3 id="gruppi-di-lavoro-aperti">Gruppi di lavoro aperti</h3>
<p>Questa invece è la lista dei tavoli di lavoro aperti, dove tutti possono entrare, andando a vedere quali sono gli obiettivi e i risultati attesi per ognuno di essi.</p>

<hr />

<h4 id="gruppo-sensibilizzazione-nelle-scuole">Gruppo Sensibilizzazione nelle scuole</h4>
<p><strong>Obiettivi del gruppo:</strong></p>

<p>Rafforzare (in termini di efficacia e quantitativi, facendo leva sui Goal del Volontariato) le iniziative finalizzate alla sensibilizzazione di studenti e studentesse
sull’importanza del volontariato, attraverso la collaborazione tra scuole e realtà di
volontariato: siano queste interventi nelle scuole (come l’alternanza scuola-volontariato) o formazione di insegnanti o progetti extra-scolastici.</p>

<p><strong>Risultai attesi:</strong></p>

<ol>
  <li>Mappatura delle iniziative proposte dalle scuole e per le scuole.</li>
  <li>Racconto delle esperienze a disposizione nella vetrina fisica e digitale del volontariato.</li>
  <li>Una comunità di pratica, composta dal numero più alto possibile delle realtà mappate che sia in grado di promuovere e scambiare buone pratiche.</li>
  <li>Iniziative innovative di sensibilizzazione per le scuole.</li>
  <li>Il Bando Caritro Scuola e Territorio porrà accento sul tema della valorizzazione del volontariato declinato nei temi dei Goal del Volontariato.</li>
</ol>

<hr />

<h4 id="gruppo-giovani-nel-volontariato">Gruppo Giovani nel volontariato</h4>
<p><strong>Obiettivi del gruppo:</strong></p>

<p>Rafforzare il protagonismo (presenza e capacità decisionale) di chi ha meno di 30
anni (con particolare attenzione a chi è anche attivista) nel mondo e nelle realtà
del volontariato, ridefinendo con loro sia la cultura del volontariato sia gli strumenti e le capacità di cui hanno bisogno.</p>

<p><strong>Risultai attesi:</strong></p>

<ol>
  <li>Una “academy” del volontariato disegnata da attivisti e attiviste, giovani volontari e volontarie in grado di permettere loro di incidere sulle narrazioni del volontariato, sui suoi modelli organizzativi, di gestione, di creazione di cambiamento.</li>
  <li>Bando GIC (Giovani Idee per la Comunità): accompagnamento individualizzato per la presentazione di idee da parte di giovani al fine di portare associazioni locali a sviluppare le idee emerse.</li>
</ol>

<hr />

<h4 id="gruppo-digitalizzazione">Gruppo Digitalizzazione</h4>
<p><strong>Obiettivi del gruppo:</strong></p>

<p>Istituire una comunità di volontarie e volontari che siano a supporto delle
organizzazioni di volontariato formali e informali nella digitalizzazione base così
come in quella più complessa (ossia digitalizzazione come occasione di aggiornamento delle proprie organizzazioni).</p>

<p><strong>Risultai attesi:</strong></p>

<ol>
  <li>Una mappa online con una serie di luoghi fisici e virtuali messi a disposizione di chi ha bisogno di supporto al digitale.</li>
  <li>Iniziative digitali aggregate su una pagina dedicata del calendario.</li>
</ol>

<hr />

<h4 id="gruppo-creazione-calendario-iniziative-2024-coinvolgimento-e-supporto">Gruppo Creazione calendario iniziative 2024: coinvolgimento e supporto</h4>
<p><strong>Obiettivi del gruppo:</strong></p>

<p>Diffondere presso le realtà del volontariato l’opportunità di promuovere
iniziative per il 2024 e supportarle dove necessario nella loro ideazione,
realizzazione e/o racconto.</p>

<p><strong>Risultai attesi:</strong></p>

<ol>
  <li>Pacchetto di elementi a supporto delle iniziative</li>
  <li>Laboratori di ideazione divisi per ambiti (4) + 1 trasversale.</li>
  <li>Sportello “Capitale Europea” per supportare la declinazione di idee / progetti che applicano a bandi Caritro.</li>
</ol>

<hr />

<h4 id="gruppo-spazi-per-la-cittadinanza">Gruppo Spazi per la cittadinanza</h4>
<p><strong>Obiettivi del gruppo:</strong></p>

<p>Avviare un processo partecipato con i servizi interessati del comune, con le
circoscrizioni, con le realtà del volontariato e con il mondo del
volontariato trentino per l’apertura di almeno uno spazio di comunità entro il 2024.</p>

<p><strong>Risultai attesi:</strong></p>

<ol>
  <li>Processo partecipato come modello per l’apertura di spazi di comunità a Trento.</li>
  <li>Linee guida per l’apertura del primo spazio di comunità a Trento.</li>
  <li>Almeno uno spazio di Comunità.</li>
</ol>

<hr />

<p>Se ti interessa entrare in uno di questi gruppi o solamente avere più informazioni, puoi mandare una mail a <code class="highlighter-rouge">essereparte@trentovolo.capital</code></p>

<figure class="image-card width-wide caption">
  <img src="/images/capitale/maxresdefault.jpg" alt="Mattarella" />
  
  <figcaption class="caption-text">Il discorso di Mattarella alla cerimonia di inaugurazione di Trento Capitale il 3 febbraio 2024</figcaption>
  
</figure>

<hr />

<h1 id="il-sito-web">Il sito web</h1>

<p>Un’ottima risorsa per rimanere aggiornato sui prossimi eventi e opportunità di volontariato è sicuramente il <a href="https://www.trentovolo.capital/it">sito dedicato per Trento Capitale</a> e la newsletter. Dacci un’occhiata, in particolare alla sezione “iniziative” dove è possibile scoprire nuove iniziative ma anche proporne.</p>

<figure class="image-card width-wide caption">
  <img src="/images/capitale/sito.jpg" alt="Sito" />
  
  <figcaption class="caption-text">Il sito web</figcaption>
  
</figure>

<hr />

<h1 id="la-carta-dei-valori-del-volontariato">La carta dei valori del volontariato</h1>
<p>Quali sono i valori fondanti del volontariato? Nel 2001, dopo un’ampia riflessione nazionale, è stata prodotta la <a href="https://csvnet.it/phocadownload/rapportistudio/CARTA%20DEI%20VALORI%20DEL%20VOLONTARIATO.pdf">Carta dei valori del volontariato</a>: una serie di 24 punti che riassume l’identità e la finalità del volontariato italiano. Ti riporto qui un punto:</p>

<blockquote>
  <ol>
    <li>Il volontariato è, in tutte le sue forme e manifestazioni, <strong>espressione del valore della relazione e della condivisione con l’altro</strong>. Al centro del suo agire ci sono le <strong>persone</strong> considerate nella loro dignità umana, nella loro integrità e nel contesto delle relazioni familiari, sociali e culturali in cui vivono. Pertanto considera ogni persona titolare di diritti di cittadinanza, promuove la conoscenza degli stessi e ne tutela l’esercizio concreto e consapevole, favorendo la partecipazione di tutti allo sviluppo civile della società.</li>
  </ol>
</blockquote>

<figure class="image-card width-wide caption">
  <img src="/images/capitale/francobollo.jpg" alt="Francobollo" />
  
  <figcaption class="caption-text">Il nuovo francobollo creato per Trento Capitale</figcaption>
  
</figure>

<hr />

<h1 id="principali-bandi-per-finanziamenti">Principali bandi per finanziamenti</h1>

<p>Ti dico velocemente quali sono i principali bandi per ricevere fondi nel 2024 per finanziare attività, destinati ad associazioni / enti e/o a gruppi informali. Non entrerò nel dettaglio perché ci vorrebbe un blog post apposito su di questi, ma almeno sai cosa cercare.</p>
<ul>
  <li><strong>Piano giovani di Zona</strong>: Iniziativa mista tra comuni, regione e provincia che si occupa in tutto il territorio provinciale. I destinatari sono tra gli 11 e i 35 anni, vuole rendere protagonisti i giovani nel territorio per realizzare le loro idee. Viene offerto un supporto alla progettazione, anche per gruppi informali. I bandi sono due:
    <ul>
      <li><strong>Starters</strong>: finanziare i primi passi di una progettazione, primi progetti in piccolo. Il sistema è veloce e semplice, con un ritorno minore.</li>
      <li><strong>Call Classiche</strong>: progetti più complessi, spesso per gente più preparata. Due call, una a gennaio e una a maggio. Prevede una scheda idea + progettuale completa, i budget più alti.</li>
    </ul>
  </li>
  <li><strong>Piano giovani d’ambito</strong>: ragionano più in ambiti settoriali, come universitari e professionisti. L’età è dai 18 ai 39 anni, dove i ragazzi mandano proposte alla provincia finanziati dalla stessa.</li>
  <li><strong>Contributo per la realizzazione di attività di interesse generale</strong>: tramite il servizio di politiche sociali - PAT - per progetti utili alla comunità, di livello provinciale o progetti di promozione sociale.</li>
  <li><strong>ITASolidale</strong>: un’ente filantropico del terzo settore no profit.
    <ul>
      <li>Fondo per la solidarietà</li>
      <li>Bando energie di comunità</li>
      <li>Sportello fundraising</li>
    </ul>
  </li>
  <li><strong>Fondazione Caritro</strong>
    <ul>
      <li>3 bandi culturali per il volontariato all’anno</li>
      <li>Bando creazioni culutrali</li>
      <li>Bando annuale eventi culturali</li>
      <li>Bando comunità inclkusive</li>
      <li>Bando reti scuola-territorio</li>
      <li>Bando opportunità in Europa</li>
    </ul>
  </li>
  <li><strong>Svolta</strong>
    <ul>
      <li>Bando Intrecci Possibili</li>
    </ul>
  </li>
</ul>

<figure class="image-card width-wide caption">
  <img src="/images/capitale/svolta.jpg" alt="Svolta" />
  
  <figcaption class="caption-text">Locandina bando Svolta</figcaption>
  
</figure>

<hr />

<h1 id="la-mia-esperienza">La mia esperienza</h1>

<blockquote>
  <p>“In una stagione in cui emergono spinte estreme all’individualismo, all’egoismo più esasperato, alle tante paure che frenano la vocazione solidale dell’uomo, la cultura della cura assume un forte significato.” - Sergio Mattarella</p>
</blockquote>

<p>E’ da 3 anni che sono attivo nel volontariato, iniziando timidamente alla Caritas poi scoprendo la SAT di Trento che mi ha guidato negli ultimi 2 anni. Penso di essere estremamente fortunato, in particolare per conoscere la SAT e i suoi principi che negli ultimi 150 anni ha costruito e mantenuto un patrimonio di storia e di esperienze inestimabile, che si trasmette da generazione a generazione di volontari e appassionati.</p>

<p>Ma insieme alla SAT ho conosciuto altri gruppi attivi nel territorio come il FAI Giovani, 33TrentinFolk e il CSV del Trentino che hanno catturato una parte di me. Sto crescendo in questi gruppi e questo ha un valore importantissimo, mentre mi metto in gioco nel territorio stando a contatto con le persone e i luoghi.</p>

<p>Vengo da un lungo passato di depressione e pesanti difficoltà interiori, ma partecipare concretamente ad una comunità è una delle cose più benefiche e curative che esistano: fa bene a tutti e in particolare per chi a problemi soprattutto a relazionarsi. Le associazioni sono dei posti aperti dove tutti possono partecipare, anche solo per essere presenti a quello che si sta costruendo, oltre ad essere dei bei posti per conoscere persone attive e farti contagiare dallo spirito.</p>

<p>Il volontariato si manifesta in tanti ambiti, ad esempio ci sono associazioni che lavorano nel mondo del cinema come <a href="https://www.harpocinema.it/">HarpoLab</a>, associazioni che curano gli animali, giornali universitari, organizzazione per eventi musicali o di spettacolo… Insomma c’è qualcosa per tutti!</p>

<figure class="image-card width-wide caption">
  <img src="/images/capitale/tarcisio_ok.jpg" alt="Manutenzione Sentieri" />
  
  <figcaption class="caption-text">Tarcisio Deflorian, SAT, durante un'uscita di manutenzione sentieri</figcaption>
  
</figure>

<h2 id="come-fare-volontariato-ci-fa-bene">Come fare volontariato ci fa bene</h2>
<p>Penso che facendo volontariato si <strong>guadagna</strong> tantissimo, in senso lato, e si imparano valori estremamente importanti proprio perché si lavora in un ambito <strong>umano</strong> e di <strong>comunità</strong>. Alcuni temi che voglio sottolineare sono:</p>
<ul>
  <li><strong>Politica</strong>: chi fa volontariato fa anche politica e si avvicina alla politica. Proprio ora che i giovani si stanno allontanando c’è bisogno di agire ed intervenire nella politica, discutere criticamente di quello che stiamo facendo e del da farsi. Queste sono cose che si imparano facendo volontariato, dove si deve pensare alla collettività e non al singolo.</li>
  <li><strong>Comunità</strong>: Il volontariato che crea un senso di comunità che è alla base della partecipazione politica e del funzionamento della democrazia.
    <ul>
      <li><strong>Solitudine</strong>: <strong>la comunità è la soluzione alla solitudine</strong>,  un grande tema che colpisce tutti, giovani e anziani.</li>
    </ul>
  </li>
  <li><strong>Crescita</strong>: Il volontariato forma l’individuo ad essere un cittadino attivo e partecipante alla vita sociale, permette di avere esperienza in una associazione (che è come una piccola azienda) lavorando ad un progetto di tante persone.</li>
</ul>

<hr />

<h1 id="conclusione">Conclusione</h1>

<p>Qui finisce l’articolo ma inizia un nuovo percorso per la città e le sue persone, tutti noi. Abbiamo visto come è strutturata la gestione di Trento Capitale ma ci sarebbe molto ancora da approfondire. Non smetterò mai di ribadire quanto è importante il volontariato e di quanto è una grande opportunità per tutti noi, viva il volontariato!</p>
:ET