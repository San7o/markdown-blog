I"S<p>Dedicare il proprio tempo ed impegnarsi in un’associazione in cui si crede è qualcosa di bellissimo: anche se offriamo solo una piccola mano o un contributo, tante mani nel tempo sono più grandi della somma delle parti. Ho iniziato ad avvicinarmi al volontariato pensando a come poter dedicare il mio tempo in modo più consapevole, osservando il mondo che ho intorno a me e alle comunità di cui mi sento parte.</p>

<!--more-->

<p>Molte volte non sappiamo neanche cosa abbiamo intorno e quali iniziative e opportunità esistono, per questo qui voglio spargere la voce di alcune realtà che sento vicine. A settembre Opera Universitaria a Trento ha organizzato una fiera dove varie associazioni studentesche si sono presentate per farsi conoscere, te ne riporto alcune:</p>

<h1 id="atu">ATU</h1>

<p>Parto con un gruppo a cui sono molto affezionato, che è cresciuto tanto e sta avendo parecchio successo. ATU sta per Associazione Teatrale Universitaria, ma teatro non è l’unica attività:</p>

<blockquote>
  <p>Lavoriamo spesso in sinergia con enti e associazioni culturali trentine e non al fine di rafforzare il dialogo tra comunità studentesca e cittadinanza, creando nuovi spazi e modalità di incontro inedite, esperite attraverso l’arte e la creatività.</p>
</blockquote>

<p>Tra i progetti che stanno portando avanti abbiamo:</p>

<p><strong>SguardoZero</strong>: un laboratorio di cinema per universitari dove si realizza un cortometraggio in piccoli gruppi supervisionati da un esperto (che più volte mi ha dato dei consigli fondamentali). E’ un buonissimo corso per chi vuole addentrarsi nella cinematografia con un progetto un po’ più serio: da quest’anno hanno aperto un nuovo centro per registrazione / green screen / editing in città proprio per utilizzare mezzi meno “amatoriali”.</p>

<p><strong>Trento e Lode</strong>: un percorso di <strong>drammaturgia</strong> e <strong>recitazione</strong> incentrato sui temi vicini alla vita universitaria a Trento.</p>

<p><strong>CTU</strong>: la Compagnia Teatrale Universitaria è il cuore di ATU. Un laboratorio di teatro tra i migliori che si possono trovare e consiglio a tutti di buttarvi e provare. Bisogna fare delle selezioni verso settembre / ottobre perché sono tante le persone che vogliono entrare e giustamente i posti sono limitati per ragioni di spazio.</p>

<p>Teatro è una delle cose che va fatta almeno per un anno nella propria vita, è un posto come nessun altro e se hai la possibilità di farlo non esitare un attimo.</p>

<h1 id="luniversitario">L’universitario</h1>

<p>L’<a href="https://www.luniversitario.it/">universitario</a> è un giornale gestito dagli studenti di UniTN, è aperto a tutti quindi chiunque può proporre un proprio articolo o una propria rubrica. Ha anche un giornalino bimestrale cartaceo: ad ogni uscita si sceglie un argomento da discutere e chi vuole può analizzarlo sotto un certo punto di vista. Fanno riunioni ogni lunedì sera.</p>

<p>Iniziare a scrivere per un giornale ti aiuta a far uscire tutto quello che hai dentro e soprattutto a confrontarsi con tante menti diverse. Dietro ogni post e dietro ogni lettore c’è una persona, uno scambio di idee e prospettive è un’esperienza di apprendimento. Se non siete di Trento o non vi piace questo giornale ci sono tantissime alternative, sia su scala Italiana che Globale, per far uscire le proprie idee e raccontare qualcosa a cui si tiene. Per esempio ho un’amica che scrive per <a href="https://www.prismawebmagazine.it/">Prisma</a> e ne parla bene.</p>

<h1 id="gruppo-dibattiti">Gruppo dibattiti</h1>

<p>Alla fiera c’era anche un gruppo di dibattiti a Trento che si incontra una volta al mese alla facoltà di Economia. Di solito annunciano su instagram l’argomento ogni volta che poi verrà discusso @tridentum_debating. Appena sono andato a parlarci mi hanno tirato fuori qualche paradosso ed è stata una conversazione molto aperta e diretta, se pensi che ti interessa seguili su instagram.</p>

<h1 id="esn">ESN</h1>

<p>Erasmus Student Network è un gruppo Europeo per studenti internazionali, con sedi in tantissime città in giro per l’europa. Se sei uno studente Erasmus probabilmente lo conosci già, organizzano eventi e gite per conoscere persone e viaggiare un po’. Se entri nel gruppo hai pure sconti sui FlixBus e Ryanair.</p>

<p>A Trento fanno parecchi eventi ogni settimana e puoi dare una mano per l’organizzazione e per far parte di questa grande famiglia. Li trovi su instagram a @esntrento</p>

<h1 id="sanbaradio">SanbaRadio</h1>

<blockquote>
  <p><a href="https://www.sanbaradio.it/">Sanbaradio</a> è uno strumento di comunicazione, un punto di riferimento per l’informazione per la comunità studentesca e universitaria trentina.
Una radio comunitaria aperta agli stimoli di chiunque abbia voglia di partecipare.
Abbiamo bisogno di voi: se avete delle idee per dei programmi, se pensate di avere qualcosa da dire non dovete far altro che contattarci e ci incontreremo per discutere e farvi partecipi del progetto!</p>
</blockquote>

<p>Sono molto aperti a nuovi collaboratori e iniziative, è un gruppo molto attivo e giovane.</p>

<h1 id="eagle">Eagle</h1>

<blockquote>
  <p>Siamo una squadra composta da più di 90 <strong>studenti</strong> dell’Università di Trento. Apparteniamo a <strong>diversi</strong> <strong>dipartimenti</strong>, tra cui ingegneria, economia e molti altri.<br />
Dal 2016, puntiamo alla promozione della mobilità sostenibile, impegnandoci ogni anno nella progettazione e creazione di un’<strong>auto</strong> da corsa <strong>elettrica</strong> per competere, con atenei di tutto il mondo, nel campionato di Formula Student.<br />
La Formula Student è l’arena perfetta per metterci in gioco poiché ci permette di <strong>testare</strong> e <strong>migliorare</strong> le nostre competenze in un contesto pratico, come una vera azienda. Grazie a questa <strong>competizione</strong> sviluppiamo abilità che poi spenderemo in ambito professionale, ad esempio: la gestione della pressione, il rispetto delle scadenze e la collaborazione tra più team specialistici.</p>
</blockquote>

<h1 id="trento-e-lode">Trento e Lode</h1>

<p>Concorso letterario di Opera Universitaria aperto a tutti, davvero una bellissima opportunità per chi ama scrivere o semplicemente vuole provare a creare un’idea. In generale il tema è parecchio aperto e hai molta libertà: puoi inviare una storia breve entro dicembre e se viene selezionata non solo verrà pubblicata ma verrà svolto un laboratorio teatrale per trasformare quella storia in un’opera teatrale! (se vuoi) In ogni caso non è necessario che la storia sia pensata per il teatro</p>
:ET