---
layout: post
title: "Guida a Trento Capitale Europea del Volontariato"
description: "\"Trento è adesso Capitale europea e italiana del volontariato. Un riconoscimento alla cultura della sua gente, alle esperienze attuali di solidarietà e di partecipazione che continuano a sostenere la crescita della comunità\". In questo articolo andiamo ad analizzare che cosa significa Trento Capitale, quali sono i suoi obiettivi, il sistema di governance, come tu puoi partecipare e la mia esperienza personale."
date: 2024-02-14
feature_image: images/capitale/mattarella.jpg
tags: [volontariato]
---

"Trento è adesso Capitale europea e italiana del volontariato. Un riconoscimento alla cultura della sua gente, alle esperienze attuali di solidarietà e di partecipazione che continuano a sostenere la crescita della comunità". In questo articolo andiamo ad analizzare che cosa significa Trento Capitale, quali sono i suoi obiettivi, il sistema di governance, bandi per finanziamenti, come tu puoi partecipare e la mia esperienza personale.

<!--more-->

---

# Trento Capitale

>"Trento è adesso Capitale europea e italiana del volontariato. Un riconoscimento alla cultura della sua gente, alle esperienze attuali di solidarietà e di partecipazione che continuano a sostenere la crescita della comunità." - Sergio Mattarella

Con queste parole, il 3 febbraio 2024, il presidente della Repubblica Sergio Mattarella inaugura Trento Capitale Europea del Volontariato. E' il risultato di un lungo percorso di ascolto e di partecipazione da parte di tutti gli attori che operano nel territorio Trentino e dimostra la forza delle sue comunità, dove nelle valli la solidarietà si conserva ancora forte e viva. Ma soprattutto è una grande opportunità per il futuro, per rendere la città un laboratorio di idee e iniziative solidali, partecipate e sostenibili.


{% include image_caption.html imageurl="/images/capitale/gente-felice.jpg" title="Gente Felice" caption="#gentefelice è lo slogan della campagna pubblicitaria di Trento Capitale che per tutto l'anno decorerà la città, azzardando a sostenere che chi fa volontariato è anche più felice" %}

---

# Una dimensione diversa

>"Il volontariato esprime una visione del mondo, quella della **indivisibilità della condizione umana**. Una visione che pone in primo piano la **persona**, l’integralità della sua vita, il suo pieno diritto a essere parte attiva della comunità." - Sergio Mattarella

Citando la professoressa Ericka Costa: "La nostra società non si fonda unicamente su rapporti di scambio razionali in cui ogni attore tende a massimizzare il profitto o il proprio interesse, né su un’efficiente programmazione pubblica delle spese per garantire i servizi. **Esiste una dimensione, che potremmo definire ‘comunitaria’, che non risponde a queste dinamiche: tra cui il volontariato**". E' su questa dimensione che si costruisce un tessuto sociale "costruttivo di tipo dialogico" essenziale, ma che viene spesso trascurato e non valorizzato abbastanza. **Trento Capitale è il momento per lanciare questa dimensione ed è l'opportunità per tutti noi di entrare a far parte della comunità in un'ottica di solidarietà**.



{% include image_caption.html imageurl="/images/capitale/trento-capitale.jpg" title="Trento Capitale" caption="La grafica ufficiale di Trento Capitale Europea del Volontariato" %}

---

# I 7 obiettivi del volontariato

>"I sogni non sono illusioni. Sono l’orizzonte a cui guardano coloro che nutrono speranza, per vivere la realtà con passione e per coltivare il desiderio di renderla più umana e più giusta." - Sergio Mattarella

La nomina a Capitale è stata vinta il 10 Dicembre 2022 quando il CSV del Trentino ha presentato un programma curato e sistematico, individuando 7 obiettivi e linee strategiche per i prossimi 5 anni, attraverso le quali ogni realtà del territorio può partecipare alla costruzione di una visione comune.

I 7 obiettivi sono:
1. **Creare Opportunità di crescita personale**: Iniziative che permettono a chi partecipa di acquisire competenze trasversali e/o tecniche.
2. **Creare opportunità di crescita collettiva**: Iniziative che possono essere considerate un esercizio della cittadinanza attiva portando chi partecipa a sentirsi parte attiva di una comunità.
3. **Città più vivibili e sostenibili**: Occasioni di sperimentazione per la co-gestione di beni collettivi come esercizio di cittadinanza attiva per la creazione di spazi inclusivi.
4. **Co-costruire politiche pubbliche**: Attraverso l’ascolto attivo dei cittadini e delle cittadine, le realtà del volontariato e le comunità attivano risposte a bisogni e desideri con il coinvolgimento della Pubblica Amministrazione con l’obiettivo di indirizzare le politiche.
5. **Abitare i luoghi**: In sinergia con le istituzioni, si creano opportunità per la trasformazione del territorio per renderlo più vivibile, sicuro e sostenibile, sulla base dei bisogni della popolazione.
6. **Solidarietà e accoglienza**: Iniziative che supportano i valori di cooperazione, solidarietà e accoglienza, in quanto fattori di sviluppo culturale, politico ed economico in grado di creare comunità più inclusive.
7. **Valori europei di democrazia e partecipazione**: Iniziative che promuovono i principi europei di solidarietà e accoglienza per un’Europa sempre più coesa e solidale.


{% include image_caption.html imageurl="/images/capitale/csv.jpg" title="CSV" caption="Le anime del CSV Trentino (sono molti di più)" %}

---

# Ma come funziona?

>"Il volontariato è libero per definizione; è espressione della libertà di ciascuno." - Sergio Mattarella

Abbiamo parlato di quali sono gli obiettivi per Trento Capitale, andiamo ora a vedere il sistema che si è costruito per concretizzarli. Andremo a vedere la governance e come anche tu puoi entrare a far parte di un gruppo di lavoro.

## La governance
Il sistema di governance può essere riassunto nella seguente info-grafica:


{% include image_caption.html imageurl="/images/capitale/governance.jpg" title="Governance" caption="Infografica della governance" %}

So che può essere difficile da capire alla prima occhiata, ma andiamo a vedere punto per punto quali sono gli attori coinvolti:
- **Comitato di Scopo**: ha come obiettivo la promozione, anche finanziaria, ed il sostegno in senso lato di tutte le attività ed eventi.
- **Cabina di Regia**: si riunisce ogni settimana e organizza, partecipa e ha la responsabilità della facilitazione degli altri incontri di governance. Hai il dovere condiviso di aggiornare il Comitato di Scopo e metterli in condizione di poter adempiere alle proprie responsabilità. La cabina è divisa a sua volta nei seguenti gruppi:
	- **Gruppo Fundraising** (e rapporti istituzionali)
	- **Gruppo Partecipazione**
	- **Gruppo Comunicazione**
	- **Accordi Amministrativi**
	- **Grandi eventi**
	- **Study Visits + Congresso CEV**
	- **Gruppo** **Bando**
- **I gruppi di lavoro**: questa è la parte più interessante e voglio dedicarci un'intero sotto-paragrafo.


{% include image_caption.html imageurl="/images/capitale/inaugurazione.jpg" title="Inaugurazione" caption="Mattarella che saluta gli scout durante la cerimonia di inaugurazione di Trento Capitale il 3 febbraio 2024" %}

## I gruppi di lavoro

>"Com’è meraviglioso che nessuno abbia bisogno di aspettare un solo attimo prima di iniziare a migliorare il mondo." - Anna Frank


Uno strumento fondamentale per concretizzare gli obiettivi posti sono i gruppi di lavoro. Ogni gruppo è caratterizzato da un responsabile, degli obiettivi e risultati ben definiti a priori e un'indicazione delle azioni da mettere in campo per raggiungerli.

I gruppi di lavoro possono essere di 3 tipologie:
- **Interni**: una sola realtà (ad esempio il Comune o il CSV)
- **Ristretti**: partecipano solo delle realtà definite
- **Aperti**: realtà e persone possono partecipare al gruppo, qui è dove tutti possono contribuire alla visione comune

### Gruppi di lavoro interni e ristretti
Ecco una lista dei gruppi di lavoro interni e ristretti, senza andare nel dettaglio:
- Narrativa
- Formazione e scambi nazionali e europei
- Coinvolgimento volontari/e per Capitale
- Banca dati del volontariato
- Vetrina digitale del volontariato
- Piattaforma Matchmaking
- Piattaforma di scambio e d'incontro tra realtà del volontariato
- Riconoscimento competenze trasversali e tecniche
- Volontariato d'impresa
- Modello di Misurazione impatto della Cittadinanza Attiva
- Bilancio sociale di Trento Capitale Europea del Volontariato
- Semplificazione
- Adotta una iniziativa

### Gruppi di lavoro aperti
Questa invece è la lista dei tavoli di lavoro aperti, andando a vedere quali sono gli obiettivi e i risultati attesi per ognuno di essi.

---

#### Gruppo Sensibilizzazione nelle scuole
**Obiettivi del gruppo:**

Rafforzare (in termini di efficacia e quantitativi, facendo leva sui Goal del Volontariato) le iniziative finalizzate alla sensibilizzazione di studenti e studentesse
sull’importanza del volontariato, attraverso la collaborazione tra scuole e realtà di
volontariato: siano queste interventi nelle scuole (come l'alternanza scuola-volontariato) o formazione di insegnanti o progetti extra-scolastici.

**Risultai attesi:**

1. Mappatura delle iniziative proposte dalle scuole e per le scuole.
2. Racconto delle esperienze a disposizione nella vetrina fisica e digitale del volontariato.
3. Una comunità di pratica, composta dal numero più alto possibile delle realtà mappate che sia in grado di promuovere e scambiare buone pratiche.
4. Iniziative innovative di sensibilizzazione per le scuole.
5. Il Bando Caritro Scuola e Territorio porrà accento sul tema della valorizzazione del volontariato declinato nei temi dei Goal del Volontariato.

---

#### Gruppo Giovani nel volontariato
**Obiettivi del gruppo:**

Rafforzare il protagonismo (presenza e capacità decisionale) di chi ha meno di 30
anni (con particolare attenzione a chi è anche attivista) nel mondo e nelle realtà
del volontariato, ridefinendo con loro sia la cultura del volontariato sia gli strumenti e le capacità di cui hanno bisogno.

**Risultai attesi:**

1. Una “academy” del volontariato disegnata da attivisti e attiviste, giovani volontari e volontarie in grado di permettere loro di incidere sulle narrazioni del volontariato, sui suoi modelli organizzativi, di gestione, di creazione di cambiamento.
2. Bando GIC (Giovani Idee per la Comunità): accompagnamento individualizzato per la presentazione di idee da parte di giovani al fine di portare associazioni locali a sviluppare le idee emerse.

---

#### Gruppo Digitalizzazione
**Obiettivi del gruppo:**

Istituire una comunità di volontarie e volontari che siano a supporto delle
organizzazioni di volontariato formali e informali nella digitalizzazione base così
come in quella più complessa (ossia digitalizzazione come occasione di aggiornamento delle proprie organizzazioni).

**Risultai attesi:**

1. Una mappa online con una serie di luoghi fisici e virtuali messi a disposizione di chi ha bisogno di supporto al digitale.
2. Iniziative digitali aggregate su una pagina dedicata del calendario.

---

#### Gruppo Creazione calendario iniziative 2024: coinvolgimento e supporto
**Obiettivi del gruppo:**

Diffondere presso le realtà del volontariato l’opportunità di promuovere
iniziative per il 2024 e supportarle dove necessario nella loro ideazione,
realizzazione e/o racconto.

**Risultai attesi:**

1. Pacchetto di elementi a supporto delle iniziative
2. Laboratori di ideazione divisi per ambiti (4) + 1 trasversale.
3. Sportello “Capitale Europea” per supportare la declinazione di idee / progetti che applicano a bandi Caritro.

---

#### Gruppo Spazi per la cittadinanza
**Obiettivi del gruppo:**

Avviare un processo partecipato con i servizi interessati del comune, con le
circoscrizioni, con le realtà del volontariato e con il mondo del
volontariato trentino per l’apertura di almeno uno spazio di comunità entro il 2024.

**Risultai attesi:**

1. Processo partecipato come modello per l’apertura di spazi di comunità a Trento.
2. Linee guida per l’apertura del primo spazio di comunità a Trento.
3. Almeno uno spazio di Comunità.

---

Se ti interessa uno di questi gruppi o solamente avere più informazioni, puoi mandare una mail a `essereparte@trentovolo.capital` 


{% include image_caption.html imageurl="/images/capitale/maxresdefault.jpg" title="Mattarella" caption="Il discorso di Mattarella alla cerimonia di inaugurazione di Trento Capitale il 3 febbraio 2024" %} 

---

# Il sito web


Un'ottima risorsa per rimanere aggiornato sui prossimi eventi e opportunità di volontariato è sicuramente il [sito dedicato per Trento Capitale](https://www.trentovolo.capital/it) e la newsletter. Dacci un'occhiata, in particolare alla sezione "iniziative" dove è possibile scoprire nuove iniziative ma anche proporne.


{% include image_caption.html imageurl="/images/capitale/sito.jpg" title="Sito" caption="Il sito web" %}

---

# La carta dei valori del volontariato
Quali sono i valori fondanti del volontariato? Nel 2001, dopo un'ampia riflessione nazionale, è stata prodotta la [Carta dei valori del volontariato](https://csvnet.it/phocadownload/rapportistudio/CARTA%20DEI%20VALORI%20DEL%20VOLONTARIATO.pdf): una serie di 24 punti che riassume l'identità e la finalità del volontariato italiano. Ti riporto qui un punto:

>4. Il volontariato è, in tutte le sue forme e manifestazioni, **espressione del valore della relazione e della condivisione con l’altro**. Al centro del suo agire ci sono le **persone** considerate nella loro dignità umana, nella loro integrità e nel contesto delle relazioni familiari, sociali e culturali in cui vivono. Pertanto considera ogni persona titolare di diritti di cittadinanza, promuove la conoscenza degli stessi e ne tutela l’esercizio concreto e consapevole, favorendo la partecipazione di tutti allo sviluppo civile della società.


{% include image_caption.html imageurl="/images/capitale/francobollo.jpg" title="Francobollo" caption="Il nuovo francobollo creato per Trento Capitale" %}

---

# Principali bandi per finanziamenti

Ti dico velocemente quali sono i principali bandi per ricevere fondi nel 2024 per finanziare attività, destinati ad associazioni / enti e/o a gruppi informali. Non entrerò nel dettaglio perché ci vorrebbe un blog post apposito su di questi, ma almeno sai cosa cercare.
- **Piano giovani di Zona**: Iniziativa mista tra comuni, regione e provincia che si occupa in tutto il territorio provinciale. I destinatari sono tra gli 11 e i 35 anni, vuole rendere protagonisti i giovani nel territorio per realizzare le loro idee. Viene offerto un supporto alla progettazione, anche per gruppi informali. I bandi sono due:
	- **Starters**: finanziare i primi passi di una progettazione, primi progetti in piccolo. Il sistema è veloce e semplice, con un ritorno minore.
	- **Call Classiche**: progetti più complessi, spesso per gente più preparata. Due call, una a gennaio e una a maggio. Prevede una scheda idea + progettuale completa, i budget più alti.
- **Piano giovani d'ambito**: ragionano più in ambiti settoriali, come universitari e professionisti. L'età è dai 18 ai 39 anni, dove i ragazzi mandano proposte alla provincia finanziati dalla stessa.
- **Contributo per la realizzazione di attività di interesse generale**: tramite il servizio di politiche sociali - PAT - per progetti utili alla comunità, di livello provinciale o progetti di promozione sociale.
- **ITASolidale**: un'ente filantropico del terzo settore no profit.
	- Fondo per la solidarietà
	- Bando energie di comunità
	- Sportello fundraising
- **Fondazione Caritro**
	- 3 bandi culturali per il volontariato all'anno
	- Bando creazioni culutrali
	- Bando annuale eventi culturali
	- Bando comunità inclkusive
	- Bando reti scuola-territorio
	- Bando opportunità in Europa
- **Svolta**
	- Bando Intrecci Possibili


{% include image_caption.html imageurl="/images/capitale/svolta.jpg" title="Svolta" caption="Locandina bando Svolta" %}

---

# La mia esperienza

>"In una stagione in cui emergono spinte estreme all’individualismo, all’egoismo più esasperato, alle tante paure che frenano la vocazione solidale dell’uomo, la cultura della cura assume un forte significato." - Sergio Mattarella

E' da 3 anni che sono attivo nel volontariato, iniziando timidamente alla Caritas poi scoprendo la SAT di Trento che mi ha guidato negli ultimi 2 anni. Penso di essere estremamente fortunato, in particolare per conoscere la SAT e i suoi principi che negli ultimi 150 anni ha costruito e mantenuto un patrimonio di storia e di esperienze inestimabile, che si trasmette da generazione a generazione di volontari e appassionati. 

Ma insieme alla SAT ho conosciuto altri gruppi attivi nel territorio come il FAI Giovani, 33TrentinFolk e il CSV del Trentino che hanno catturato una parte di me. Sto crescendo in questi gruppi e questo ha un valore importantissimo, mentre mi metto in gioco nel territorio stando a contatto con le persone e i luoghi. 

Vengo da un lungo passato di depressione e pesanti difficoltà interiori, ma partecipare concretamente ad una comunità è una delle cose più benefiche e curative che esistano: fa bene a tutti e in particolare per chi a problemi soprattutto a relazionarsi. Le associazioni sono dei posti aperti dove tutti possono partecipare, anche solo per essere presenti a quello che si sta costruendo, oltre ad essere dei bei posti per conoscere persone attive e farti contagiare dallo spirito.

Il volontariato si manifesta in tanti ambiti, ad esempio ci sono associazioni che lavorano nel mondo del cinema come [HarpoLab](https://www.harpocinema.it/), associazioni che curano gli animali, giornali universitari, organizzazione per eventi musicali o di spettacolo... Insomma c'è qualcosa per tutti!


{% include image_caption.html imageurl="/images/capitale/tarcisio_ok.jpg" title="Manutenzione Sentieri" caption="Tarcisio Deflorian, SAT, durante un'uscita di manutenzione sentieri" %}


## Come fare volontariato ci fa bene
Penso che facendo volontariato si **guadagna** tantissimo, in senso lato, e si imparano valori estremamente importanti proprio perché si lavora in un ambito **umano** e di **comunità**. Alcuni temi che voglio sottolineare sono:
- **Politica**: chi fa volontariato fa anche politica e si avvicina alla politica. Proprio ora che i giovani si stanno allontanando c'è bisogno di agire ed intervenire nella politica, discutere criticamente di quello che stiamo facendo e del da farsi. Queste sono cose che si imparano facendo volontariato, dove si deve pensare alla collettività e non al singolo.
- **Comunità**: Il volontariato che crea un senso di comunità che è alla base della partecipazione politica e del funzionamento della democrazia.
	- **Solitudine**: **la comunità è la soluzione alla solitudine**,  un grande tema che colpisce tutti, giovani e anziani.
- **Crescita**: Il volontariato forma l'individuo ad essere un cittadino attivo e partecipante alla vita sociale, permette di avere esperienza in una associazione (che è come una piccola azienda) lavorando ad un progetto di tante persone.

---


# Conclusione

Qui finisce l'articolo ma inizia un nuovo percorso per la città e le sue persone, tutti noi. Abbiamo visto come è strutturata la gestione di Trento Capitale ma ci sarebbe molto ancora da approfondire. Non smetterò mai di ribadire quanto è importante il volontariato e di quanto è una grande opportunità per tutti noi, viva il volontariato!
